
  Opera nova amorosa de
   Nocturno napolitano
  ne la qual si contiene.


    Strambotti  Sonetti

    Capitoli  Epistole

     Et una disperata.


       Libro primo




Strambotti ad amicam.


    Soglion tutti i felice, e lieti amanti
      Spesso nanti lor dolci inamorate
    Andar, con dellettevoi versi e canti
      Per exaltarle, e per trovar pietate
    Et io, con mesti accenti e flebil pianti
      A tue maniere crude & dispietate
    Vengo: e dimando poi che 'l vol mia sorte
      Da tue man non più tante, una sol morte


    Ma pria ch'io giungea a disiata morte
      Vo' palesar mio stato a tutto il mondo
    Et vo' gridando suspirar sì forte
      Che se odirà nel cielo, e nel profundo
    Strade, sentier, muri, fenestre, e porte
      Voi che fusto al penar mio furibondo
    Sarete ancho al finir mio, che sia presto
      Poi che d'un tanto amor, il premio è questo


    Voi tutti intorno che ascoltate questo
      Flebile, horrendo e lachrymoso canto
    Fatto che harrovi il mal mio manifesto
      Sarete sasso non doprando il pianto
    Che se al mondo mai fu tormento infesto
      Gli è il mio che de tutti altri porta il vanto
    E ognun move a pietà, se non costei
      Che non cura lo abysso il mondo, o i dei


    O voi omnipotenti & iniusti Dei
      Da cui tutto il mio mal nasce e deriva
    Udite almanco mei dogliosi omei
      Nanti ch'io giunga a la tartarea riva
    Dapoi che consentite che costei
      Facci l'anima mia de vita priva
    Udite il mio tormento, e vostro errore
      Che piettoso e iusto atto è udir chi more.


    Sì come quello che penando more
      Narrerò del mio stratio il tristo effectto
    Passando un giorno come volse Amore
      Nanti il tuo bello, ma spietato aspetto
    Restai de sentimento e spirto fore
      E ne' tuoi lacci ah cruda involto e stretto
    E credendo mi far il più giocondo
      Mi gettai dalla cima nel profondo.


    Cusì fin hora sempre nel profondo
      Vivo morendo fuor d'ogni speranza
    Timido paventoso e tremebondo
      Nudo di quel che a tutti gli altri avanza
    E s'io dico talhor volto gicondo
      Muta questa tua folle strana usanza
    Un tal sguardo me spieghi horrendo e crudo
      Che a rimembrarlo solo agiaccio e sudo.


    Non solamente sempre agiaccio e sudo
      Ma mille & mille morti pato alhora
    E quel che dentro il tristo petto chiudo
      A chi sa legger mostrolo di fora
    Moro dognhor, ne son de vita nudo
      E questo morir sempre, più me accora
    Che s'io facesse un fin solo, e non cento
      Saresti alegra, & io fuor di tormento


    Non circo che se aquieti il mio tormento
      Non dimando pietade né mercede
    Non disiro esser lieto né contento
      Non bramo amor più non, né bramo fede
    Non voglio più de canti alcuno accento
      Non vo' più ben, che a me non se richiede
    Ma voglio tutte le mortal ruine
      Per giunger presto al desiato fine


    Pria ch'io giungesse a questo extremo fine
      dolce nimica e voi mei grati audienti
    Solevo anch'io per ciascadun confine
      Sparger non mesti, ma soavi accenti
    E spesso nanti l'hore matutine
      Far surger l'alba & raquienter i venti
    E non v'era cor aspro e sì feroce
      Che non movessie il suon de la mia voce


    Ma hor ch'io son sanza alma e sanza voce
      Per troppo amarti, ah despietato sasso
    I' potrei ben cantar lento e veloce
      Ch'io facesse a nessun mover un passo
    Perho che tanto il mesto dir mio noce
      Che ognun che l'ode d'ogni gaudio è casso
    E s'io facea col canto un morto, vivo
      Ognun che me ode, hor so' de vita privo


    Ah quanto è d'intelletto e senso privo
      Quel che in volubil donna pon sua cura
    Prima sparge de gli occhi un largo rivo
      Poi muta usanza, stil, modo e figura
    De gagliardo sencier, vien semivivo
      E ne la fin, diventa un'ombra obscura
    Perho il femineo sesso, fuga ognuno
      Che a pasto è tal, che esser vorrà digiuno.


    Amanti, statte ognun casto e digiuno.
      Che poco mel, non paga molto tosco
    Gli occhi aprite di tempo chiaro e bruno
      Che quando luce il Sol, mi par più fosco
    Sì facilmente non credete a ognuno
      Che più fede nel mondo non connosco
    Rendere l'arme de Cupido al tempio
      Et prender di me, non d'altri exempio


    Già per auctoritate, e per exempio
      Fummi mostrato che una horribil fera
    Non haveva il cor tanto crudo & empio
      Quanto l'hai tu spietata mia guerriera
    Et io come impazzito stolto e scempio
      Creder non volsi a tal ragione intiera
    Sì che s'io errai, non fu per mio diffetto
      Che è impossibil fugir da un sacro aspetto


    Il qual mirando pur vengo in lo aspetto
      Afflitto, lachrymoso e tutto exangue:
    E il core e l'alma mancami nel petto
      Qual chi vede obscur'ombra o rigido angue
    Et repentina morte sola expetto
      Che, è dolce cosa a quel che pena e langue
    Che per uscir fuor de angosciosi pianti
      Cusì far soglion tutti tristi amanti.




Strambotti ad amicam.


    Hor son pur giunto, al dolce e amaro loco
      Ove fui disarmato vinto in guerra
    Hor son pur giunto ove l'ardente foco
      Dolcemente mi volge in tritta terra
    Hor son pur giunto, ove 'l spietato gioco
      D'amor m'inchina duramente a terra
    Hor son pur giunto, ove spero mia sorte
      Mi darà presto vita, o presto morte.


    E perché antichamente si suol dire
      Che rimedio non trova, chi il mal cela:
    Questa cagion mi sforza a voi scoprire
      Il duol, e far d'amor iusta querela
    Che quel che a torto sentesi morire:
      Non possendo altro adopra la loquella
    Con la qual, spero ognor gridar sì forte:
      Che se non te, farò pietosa morte


    E se harrà de sordo aspide la orecchia
      E il cor di fera dispietata e dura
    Convien che a maggior grido me apparecchia.
      Sì che me odeno, i ciel, le aque, e le mura
    Le quai da l'aspro mal, che in me se invecchia
      Harran cordoglio, e de la mia sventura
    Che ben si vede ir alto, & scender basso
      De aqua faville, & lachryme d'un sasso


    Non è cor non è spirto che in amore
      Rustico, non che nobile e virile
    Non corrisponda con gelato ardore
      E con disio magnanimo e gentile
    Non v'è arboro, pietra, herba, o fiore
      Che non senta il calor del suo focile
    Senza il qual, siani inordinati & spenti
      I sacri chori, non che gli elementi


    Zephyro il dolce tempo rinovella
      Spargendo ovunque vola mille odori
    Ride l'ampla campagna ornata e bella
      De rose gigli, de viole e fiori
    Mira narciso al rio sua fronte isnella
      Tacinto vede in grembo i suoi dolori
    In biancha vesta pur come già sole
      Si gira Clitia palidetta al sole


    I vivi chiari limpidi Crystalli
      Surgon sì dolce e sì amorosamente
    Le dolci e correnti aque per le valli
      Corron superbe in vista dolcemente
    Le pure nymphe ai deletevoi balli
      Se riducono al solito sovente
    Cantano i vaghi augei tra foglie e fiori
      E il semicapro dio tra gli pastori


    Il senza nodi abete al ciel se estende
      Cusì il robusto cerro e l'alto faggio
    Il fronzuto olmo in l'aria si sospende
      El cornio il pino, il frassino silvaggio
    Il lauro di che ornarsi il saggio attende
      Lo anornio tessa ghirlandette al maggio
    La palma si prepara a gran vittoria:
      L'edera e il myrto a poetica hystoria


    Ogni aspra fera per amore vaneggia
      & fano insieme dolcemente guerra
    L'un montone con l'altro si vahheggia
      E pien de ardor le corna poi disserra
    Lo affocato cingial fuma e baveggia
      Le larghe zanne aruota, e il griffo serra
    E giovenchi arsi d'amoroso gelo
      Spargon coi piè l'herbosa terra al cielo


    I paventosi daini per la druda
      Mostransi arditi quai guerrieri al campo
    Il tigre con vergata pelle suda
      Spargendo in l'aria sanguinoso vampo
    Ruge il leon con voce horrenda e cruda
      Spiegando al ciel con gli occhi ardente lampo
    Il serpe per la biscia fischia e vibra
      Che haverla prima e poi morir delibra


    Il cervio la sua sposa abbraccia e stringe
      Cusì un coniglio fa con l'altro anchora
    Dove la terra april più bel depinge
      Ogni simplice lepra se inamora
    Ne l'aqua i muti pesci Amor constringe
      Che 'l potente suo stral ognuno accora
    Vedesi anchor la salamandra a prova
      Che in fuoco dolcemente se rinova


    Gli vaghi augelli per le verdi fronde
      Fan dolce l'aria, pei soavi accenti
    E sì ben l'un con l'altro se risponde
      Che per che l'harmonia del ciel si senti
    Ecco le voci rispondeno infonde
      Ne le orecchi d'intorno a gli audienti
    Ogni selva, ogni bosco, e ogni campagna
      Per amor, notte e dì, si scalda, e bagna


    Gracchia la passeretta in ogni canto
      La sua gemmata coda il pavon spiega
    Il bianco cygno adopra il dolce canto
      L'humil colomba al sposo suo si piega
    Parlando il papagallo in verde manto
      Con la sua tortorella si colega
    La rondinella, e il rossignol si scorda
      Dil duol antico, e con amor se accorda


    Non solo gli animanti irrationali
      Piegano il capo a l'amoroso laccio
    Ma i brutti anchor, e gli homini mortali
      Viveno dolcemente in fuoco e in giaccio
    Gli dei celesti, e i spiriti infernali
      Godeno avinti, in cusì dolce impaccio
    Né cosa alcuna mai fu di valore
      Che esser potesse sanza immenso amore


    Il summo iove giù del sacre choro
      Discese in varie forme per amore
    Quando in aquila e quando in piogia d'oro
      Quando in serpente, e quando in un pastore
    Quando in candido cygno e quando in thoro
      Spronato e vinto dal soperchio ardore
    Poi pien di dolce affetion si vede
      Volarse al ciel col suo bel ganymede


    Phebo in thessaglia ardente e luminoso
      Fessi pastor per Daphne e fessi in vano
    Neptun si fece in un monton lanoso
      E in un torno iuvenco humile & piano
    In un cavallo ardito e furioso
      Mutossi Achille, de sembiante humano
    Per euridice, Orpheo nel centro scese.
      E pluto de proserpina se accese


    Ogni cosa creata in ciel e in terra
      E ne lo abysso, convien che amor senta
    Ogni triegua, ogni pace, & ogni guerra
      Per amor, solo scema, & augumenta:
    Se dunque questa regula non erra
      Non trovar spero in te, la fiamma spenta
    Anci ardente che un cor più che è gentile
      In amor è più pronto, e più virile


    De gentilezza, a quel ch'io veggio e sento
      Proprio me assembri un'altra Danibea
    De excellentia, e dotrina al dolce accento
      Minerva sei de la scientia dea
    Di beltà, se 'l veder non è in me spento
      Veramente sei nova Cytharea
    De crudeltade, poi che è cosa vile
      Sei per mia morte: una avara Esyphile


    Dhe dio come esser pò che fra due stelle
      Sì vaghe altro vi sia che un bel splendore
    Come esser pò che tra due rose belle
      Esser possi altro che un divino odore
    Como esser pò che tra due pure mammelle
      Altro vi sia che gentilezza e amore
    Como esser pò che tra duo labra sole
      Altro vi sia che angeliche parole


    Se ben l'alma persona tua modesta
      Contemplo, i' veggio come fior fra l'herba
    Lo inanellato crin ne l'aurea testa
      Giù per la fronte humilmente superba
    Rideti intorno la preciosa vesta
      Dentro a la qual ogni gratia si serba
    O sacra imago gloriosa & diva
      Da far de marmo una persona viva


    Se 'l fatal corso mio me astringe & vole
      Ch'io te sol ami, e ogn'altra cosa experna
    Non posso più, so ben che fisso il sole
      Mirar non posso, né sia mai che il scerna
    Ma qual dea che con sguardi, e con parole
      pò far mia vita breve & far eterna
    Se non voi trami fuor dov'io tutto ardo
      Tiemmi almen vivo con un dolce sguardo


    E se ciò non voi far ti 'l mostro aperto
      Che per mille ragioni mi fai torto
    Prima che s'io son basso, a tuo grado erto
      Più sia tua gloria, e a me maggior conforto
    L'altra se di beltà non son coperto
      Qual te, di fede armato il petto porto
    E per questo, e per quel che ho detto inante
      Convien amar se ben fusti adamante




Strambotti diversi.


    La crespa chioma tua, le archate ciglia
      La gloriosa fronte, e il dolce sguardo
    Il prefilato naso, e le vermiglia
      Guancie, mi sono al cor lo accenso dardo
    La bocca che a null'altra se assimiglia
      Con le amene parole, fa tutto ardo
    Il riso, el modo, l'habito, il costume
      Fami hora un mongibello, & hora un fiume


    Vaghi fioreti e voi teneri arbusti
      A cui son noti i miei martiri occulti
    Faggi, pini, cypressi, alti e robusti
      Che in la scorza tenete i miei mal sculpiti
    Valle secrete che già colma fusti
      De' miei pianti, suspir, gridi, e singulti
    Godete, perché in fuoco è volto il gelo
      Et son da terra sublevato al cielo


    El pelican per dar ai figli vita
      Si rode il petto e cusì gionge a morte
    Il cavaller poi che ha la seta ordita
      Dentro si chiude e mor con dura sorte
    L'imperator de la gloria infinita
      Per salvarci, al fin corse acerbo e forte
    Et tu ingrata e crudel, per ch'io non viva
      Me nieghi la tua imago excelsa e diva




Sonetti diversi.


    Dapoi che incominciai sì dolce amarte
      E scorgier l'occhio mio per lo tuo lume
      Mutai per compiacerte ogni costume
      La lingua, il cor, lo stil, l'inchiostro, e carte
    Et venni a piè dil monte ad adorarte
      Sperando o stai salir l'alto Cacume
      Ma il grave peso, & lo mortal volume
      Signor non mi lasso, là su trovarte
    Dove vo ardendo & disiando intorno
      Pur per salir, per la più acconcia via
      Per veder chi tu sei d'amar sì degno
    Io non so che è fin qui, né so che sia
      Speranza e fede, in tua bontate ho in pegno
      Quai dureran per fin l'ultimo giorno


    Poi che mortal bellezza in gioven anni
      Non dura troppo, e la vecchiezza inferma
      E per alcuna età, non pò star ferma
      La veste, a cui donò Natura i panni
    Spinta da te la Fede, ardon gl'inhanni
      La pace è morta, e Iustitia se inerma
      Giace Pietà, Crudeltà surge e afferma
      Rabide e fier le voglie, a gli altrui danni.
    Soletta L'innocentia via per via
      Nuda come la nacque, e durar tende
      Chiamando, hor questo, hor quello, in compagnia:
    Né chi l'aiuti è mai, ben, chi la offende
      A che star tra costoro anima mia
      Miseri chi non provede, e questo intende




Sonetti.


    Talhor sole fra me pensoso e stanco
      Vo discorrendo tutto il viver mio
      Chi fui, chi son, de qual speme, e disio
      Visso ho fin qui, quasi canuto e bianco:
    Et dico ahi lasso, non te ne avedi ancho
      Che 'l tempo vola, e il mondo falso e rio
      te carcha sì, che se andrai nanti a dio
      Un de, quegli serai del lato mancho.
    Dove col cor pien di pauroso scorno
      A man dritta mi volgo, e trovo il vado
      Che da notte me alunga, e apressa al giorno
    E qui tanto altamente ascendo & vado
      Ch'io son quasi divin, ma poi ritorno
      S'io guardo in giuso, e in doppio error ricado


    Piedi, man, occhi, bocca, orecchi, e il core
      Insieme a lite van, nanti a Cupido
      Ciascun gridando, signor iusto e fido
      Priego hor dopri iustitia, se ami honore
    I piè, dicon tornar vogliam signore
      Le man, che 'l guerrizar fusse finido
      Gli occhi, non pianger più, cusì gran grido
      Fan questi ad un, narrando il lor dolore
    La bocca, poi non vo' più riso o canto
      Le orecchi, udir non posso chi me offende
      E il cor dice tutto ardo sanza pianto
    Amor, che pur tal volta il vero intende
      Vedendo il cor più degno, dagli il vanto
      E tutti gli altri, via scaccia, e riprende




Capitulo ad amicam.


    Quel dì che a contemplar donna fui volto
      Tua gran beltà, divenni in un momento
      Scioccho, impacito, smemorato, e stolto
    E s'io erra sopra ogn'altro più contento
      Hor son più tristo, e solo è il viver mio
      Doglia, stratio passion, pianto, e tormento
    Ogni spasso, e piacer posto ho in oblio
      Et hommi elletto sol per gaudio e giuoco
      Servitù, fede amor speme, e disio:
    Per i quai dov'io vado in ogni luoco
      Spargo pien de acerbissimi martiri
      Asentio tosco, fele, fiamma e fuoco
    E non v'è alcun che pur la orecchia giri
      Audir gli miei che infino al ciel sen vanno
      Gridi, singulti, omei, luti, e sospiri
    Anci ognun gode, e tu più del mio danno
      Dove da sdegno e duol surgemmi al petto
      Ambastia, rabia angoscia, incendio, e affanno
    Tal che spesso dich'io sia maladetto
      Quando mi posi amarte, pien di sdegno
      D'impito, furia, ardor, ira, e dispetto
    Poi che in donna d'amor più non v'è segno
      Poi che 'l servir non val, né più se extima
      Modi, gratia, valor, virtude, e ingegno
    Convien ch'io sempre lachrymando exprima
      Tua crudeltade, ovunch'io volga il passo
      In voce, in pena, in prosa, in verso, e in rima
    Che da poi ch'io te, vidi ah duro sasso
      Persi ogni ben, né so più ahimè che sia
      Gaudio, contento, refrigerio e spasso
    O reo destin, o dura sorte mia
      Che più ch'io t'amo più me sei rubella
      Falsa, cruda, spietata, iniqua e ria
    Come esser pò che tu non sia men fella
      Essendo sola sopra ogn'altra chara
      Vaga, honesta gentil, liggiadra, e bella
    Come esser pò crudel de merce avara
      Che mia cotanta, fe' non te apra il core
      Simplice, pura, inusitata, e rara
    Come esser pò che 'l mio sfrenato ardore
      Se è ver che sia gentile, non te anodi
      Piedi, man occhi, bocca, orecchi, e il core
    Come esser pò, se hai visto in tutti i modi
      Mia servitute, che radoppi anchora
      Strali, esca, fuoco reti, lacci, e nodi
    Dhe perché ingrata voi che a torto mora
      Un che d'ognor con dolci rime accorte
      Te exalta, cole, riverisce, e honora
    Dhe vogli aprirmi de pietà le porte
      Né darme in premio, acciò che poco io scampi
      Doglia, ingano, timor tormento, e morte
    Ad che cerchi spietata più ch'io avampi
      Se arso ho, non pur col fuoco ma co i fiumi
      Monti boschi campagne selve, e campi
    Ad che voi più che in pianto i' mi consumi
      Se ond'io vo, faccio, per tutti i confini
      Laghi stagni, torrenti, rivi, e fiumi
    Ad che voi far miei spirti più tapini
      Se manchan (del mio mal) perché te appaghi
      Faggi, abeti, cypressi, mirti, e pini
    Se quei che son dil sangue human più vaghi
      Movo a pietà, che son de' miei tormenti
      Orsi, lupi, leoni, serpi, e draghi
    Perché al pietoso son de' miei lamenti
      Non ti movi, s'io faccio affliti e gravi
      Ciel, nube, stelle, sol, luna, aere, e venti
    Fior frond' herb' ombr' antr' onde aure soavi.




Epistola ad amicum.


    Spinta da insupportabil passione,
      Falso, ingrato, sleal, voto di, fede,
      Mandoti questa, e non senza ragione,
    E maledico il primo dì che 'l piede
      E l'alma, e il core a te volsi, credendo,
      Che fusti pien de affetto e di mercede,
    Tanto amor post haveati, e sì stupendo,
      Ch'io diceva fra me, per fino a morte,
      Altri che te adorar mai non intendo,
    Et benediva sempre la mia sorte
      Sopra ogn'altra, credendo esser felice,
      E non bramar come ogn'hor fo la morte.
    I' credea rinovarmi qual phinice
      A quel amor che me mostravi tanto
      Et hor di verde, è secca mia radice.
    Ah misera chi in huomo crede tanto
      Ah stolta chi si pensa amar un giorno
      Sanza menar sua vita sempre in pianto:
    Tanto mi piacque il tuo bel volto adorno
      Che altri che te, non adoravo in terra.
      Nulla stimando infamia, ingiuria, e scorno
    Non volevo tuo danno, o la tua guerra
      Tua robba o facultà: ma la presentia
      Che anchor nel petto me si chiude e serra
    O dura sorte, o mia cruda influentia
      Dunque per troppo amarti dei fugire
      Et far da chi te adora, resistentia
    Quando hai ben adimpito il tuo disire
      Come nudo di amor e di ragione
      T'hai voluto da me, lassa, partire
    Dhe dio sapess'io almanco la cagione
      Che se da me venir vedesse il torto
      Non harei punto al cor di passione
    Non è costume già de un huomo accorto
      Ingannar chi se fida io me fidai
      Tu in mar m'hai posto sanza fondo e porto
    Altro non voglio dir, so che tu sai
      A che grado m'hai scorta, ma lo amore
      Ch'io t'ho portato al fin conoscerai
    E spero anchor che quel sfrenato ardore
      Che per te me arse, chiederà vendetta
      De la mia fede, e dil tuo falso core
    che ogni peccato punitione expetta




Disperata.


    Se alziai mia voce mai per trovar pace
      Hor alziola in battaglia, cruda e fera
      Che a morte a un tristo, più che vita, piace
    Se mai del dì bramai la luce vera
      Hor la rifiuto, & bramo obscura notte
      che a un infelice, convien vesta nera
    S'io sparsi dolci rime, ornate, e dotte
      hor le restringo, e le converto in tosco
      che ciò far de', chi ha sue speranze rotte
    S'io bramai terso dir, succinto, e tosco
      hor rigido inornato, & mesto, bramo,
      che un lieto ama il giardin, misero il bosco
    Se 'l star sol mi parea qual pesce in amo
      Hor parmi sciolto star, con altrui preso
      che un veduo Tortorin, vol secco ramo
    S'io fui d'amor cantando lieto acceso
      hor son mesto piangendo, fatto un giaccio
      che picciol forza, non sostien gran peso
    S'io bramai lieto star fuor d'ogni impaccio
      hor viver bramo mesto in mortai gridi
      che a lieti gioia, e a mesti, convien laccio
    Se allegro andai per monti, piani, & lidi
      hor tristo giaccio in una obscura cava
      Ch'a ognun che ha contra il ciel, convien tai nidi
    Se dolce in vista a ognuno i' mi mostrava
      hor paventoso, e crudo, i' vo' mostrarmi
      che altro far non pò quel che ha sorte prava
    S'io solea del buon stato mio, lodarmi
      hor son del tristo allegro, in cui mi trovo
      che pace chiama oliva, & guerra l'armi
    S'io vissi lieto a l'amoroso giovo
      hor lieto corro al fin qual celler pardo
      Che 'l pensar dil ben vecchio, e dolor novo
    S'io dissi dolcemente ahimè tutto ardo
      hor dico amaramente, fuss'io polve
      che è meglio un duol mortal breve, che tardo
    S'io dissi donna ahimè di me non duolve
      hor dico iubilate de mia pena
      che è mal stabil quel ben, che intorno volve
    S'io dissi donna mia passion raffrena
      hor dico accresci quella, sì ch'io mora.
      che è meglio morte che vita in catena
    S'io dissi trammi il stral dil petto fora
      hor dico che di quel facci un bersaglio
      che assai peggio è penar, che l'ultim'hora
    S'io mi diffesi di punta, e di taglio
      hor voglio stesso farmi offesa grave
      che haver requie non de', chi vol travaglio
    S'io dissi porto de mia stanca nave
      hor dico mar profundo la summerga
      che a' sfortunati, non lice, onde soave.
    S'io dissi a me pietosa sia tua verga
      hor dico che me ha qual serpe, o draga
      Che cui stenta meglio è raro disperga.
    S'io dissi asciuga, e chiudi l'aspra piaga
      hor dico, che entro poni aspro veneno
      che un misero di morte sol si appaga
    S'io dissi aiuto ahimè ch'io vengo a meno
      hor dico aiuto, a trarmi nel profundo
      che 'l fin suo brama, chi n'ha il ciel sereno
    S'io dissi donna scarca il grave pondo
      Hor dico carcha sì che in breve io manchi.
      che morte chiama, chi è mal nato al mondo
    S'io dissi mai non sian miei piedi stanchi
      Hor dico siano in dur catena stretti.
      che chi schiavi esser den, mai non sian franchi
    Se 'l mio cibo era sol giochi, e diletti
      Hor è lachryme, ardor, suspir, e affanni.
      che ciò convien a chi a contrarii effetti.
    S'io vissi iustamente senza inganni
      Hor fin ch'io vivo, usar uno tradimenti.
      che chi ciò fa, se steso abbrevia gli anni.
    Se mali & vitii, mai da me fur spenti.
      Hor ne abondino tanti che arda il cielo.
      che a' bassi, giova il mal de gli eminenti.
    Se al ben altrui fui pien de ardente gelo
      Hor al mal per lo opposito esser voglio
      che chi vol mutar stato, cangia pelo.
    Se mai fui privo de animo, e de orgoglio.
      Hor sì ne surga in me, che 'l mondo trema
      che al tristo, giova assai l'altrui cordoglio.
    Se in me trovossi ognor pietade extrema
      Hor ritrovisi extrema, crudeltate.
      che spesso a torto il ciel, vol che si gema.
    Se ognhor fui sopra ognun pien de humilitate
      Hor superbia in me soi, facci suo albergo.
      che a dietro va, chie segue sue pedate.
    S'io non posi l'honor sì caro a tergo
      Hor voglio porlo, & solo amar vergogna
      che chi ciò fa, ben pò dir mi summergo
    S'io non feci ad alcun, torto o menzogna
      Hor voglio farlo a tutti, e più a chi me ama
      che pace, a chi vol guerra, non bisogna
    S'io cercai laude, precio, honor, e fama
      Hor cerco infamia, vituperio e scorno
      che un disperato altro, che mal, non brama
    Se l'opre mie da ognun lodato forno
      Hor sian biasmate, sì che ognun me offenda
      E che sol brama perir, chi ha scuro il giorno
    Se in me mai non trovossi una sol menda
      Hor ne surgano tante, ch'io sia occiso
      che morte, a' tristi par che nulta incenda
    Se sol mostrommi ognhor splendido il viso
      Hor me si mostri obscuro fosco, e negro
      che non convien lo inferno, al paradiso
    Se la luna mostrommi il volto allegro
      Hor me si mostri colma de ira, e sdegno
      che luce brama il sano, e obscuro, l'egro
    Se hebbi propitio ogni celeste segno
      Hor me sian contra, congiurati a morte
      che è buon morendo uscir, de affanno e sdegno
    Se fortuna mi tenne in lieta sorte
      Hor invida, e contraria, me si facci
      che chi non pò haver ben cerca vie torte
    Se amor mostrommi ognhor benigna faccia
      Hor me si mostri, & facci empio tyranno
      che chi non de' fallir, iusto è che giaccia
    Se da vener fui posto ad alto scanno
      hor mi summerga nel proffundo abysso
      che assai melio è un mortal che un longo affanno
    S'io tenni a cose vaghe l'occhio fisso
      hor chiudesi, e dispergo il vivo lume
      che lice il lume haver, che ha 'l scur demisso
    S'io godea primavera per costume
      hor son colmo de affanno, e di dolore
      che non pò rider, chi è converso in fiume.
    S'io tenea per vagezza in man un fiore
      Hor disiro tenir, un mordace angue.
      che 'l tosco, a' tristi par dolce liquore.
    Se 'l mi dispiaque versar l'altrui sangue
      Hor far vo' altrui morir per esser morto:
      Che 'l fin suo brama, quel che a torto langue.
    S'io cercai lieto giunger sempre in porto
      Hor lieto cerco giunger ne lo inferno:
      che a' miseri non è poco conforto.
    Se qui pace, o salute, i' non discerno
      Hor son certo che almen lì è un fermo stato
      che cui vi entra non mor, ma sta in eterno.
    Se per gratia a tal ben serò arrivato.
      Hor lasso che in sul marmo esto epygramma
      Sia scritto, acciò se intendea il dur mio fato
    Di Noturno è qui il corpo, & l'alma in fiamma
      Giace appresso Pluton, per donna, ingrata
      E se penando ben mai non sfiamma.
    Gode che anchor sua fe' vien celebrata.




Strambotto.


    Chi segue amor, mena sua vita in fuoco.
      E inutilmente il tempo, e il danar spende.
    Chi va dietro de dadi, & carte, il giuoco
      Perderà al fine, la mercantia i rende.
    Chi va, a caccia hor in questo, e hori quel luoco
      Le reti invan, più de le volte tende.
    Chi virtù segue, vince, e non mai perde.
      Perho che con virtù tutto rinverde.




  Impresso in Milano per Magistro Gotardo
   da Ponte ad instantia.Do.Io.Iacobo &
      fratelli da Legnano Anno.D.M.
     ccccc.xyiii.adi.xii.de October.




Edizione del 1519


  [Illustrazione: frontespizio]


    Impresso in Milano per Rocho & fratello da
  Valle che sta in corduxo apreso a la speciaria
         dal Moltone ad instantia de Miser
            Nicolo da Gorgonzola nel.M.
              ccccc.xviiij.adi.xi.de
                     Zenaro.





Nota del Trascrittore


La trascrizione di quest'opera è stata effettuata sulla base
dell'edizione pubblicata nel 1518. Si è cercato, pur modernizzando il
testo per alcuni aspetti, riguardanti essenzialmente le convenzioni
tipografiche dell'epoca, di mantenerlo il più possibile fedele
all'originale. Minimi errori tipografici sono stati corretti senza
annotazione. Si è fatto riferimento anche a un'altra edizione (1519),
della quale al termine del testo è presentata l'illustrazione di
copertina unitamente ai dati di pubblicazione.


End of Project Gutenberg's Opera nova amorosa, vol. 1, by Nocturno Napolitano

